<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Untitled Document</title>
</head>

<body bgcolor="#FF99CC">
ข้อดี
1)     จะได้เรียนในสิ่งที่เกี่ยวกับมนุษย์จริงๆ แบบร่างกายทุกส่วน เข้าใจความเป็นมาของระบบกลไกของร่างกาย ทั้งแบบปกติและไม่ปกติได้ดี<br />
<br />
     2)    การเป็นคนที่มีความสุขกับอะไรง่ายๆรอบตัว เช่นเวลา ตรวจอยู่แผนกห้องฉุกเฉินแล้ว ยุ่งมกๆๆ ต้องเดินไปตรวจเตียงนั้นเตียงนี้ ถาม ซักประวัติ ตรวจร่างกาย  ใส่ข้อมูลในคอม เขียนใบสั่งยาตั่งต่าง โทรติดต่อแพทย์เฉพาะทางเป็นต้น แล้วพอช่วงที่ได้พักแบบนั่งหายใจเฉยๆ สักประมาณ 5 นาที ก็มีความสุขมากล่ะ มีเตียงให้นอนพักหลับสนิท มีอาหารให้กินไม่หมดแรง ก็โอเคมากๆเลยในตอนนั้น <br />
<br />
    3)   เข้าใจโรคของร่างกายและจิตใจ ปลงในเรื่องอขงการเกิดแก่เจ็บตายของมนุษย์  เห็นสัจธรรมอีกด้านหนึ่งของมนุษย์ ไม่ใช่แค่ร่างกาย แต่บางคนยังมีปัญหาทางจิตใจ สังคม อะไรร่วมด้วย เคสฆ่าตัวตายมีทุกวัน เคสทำแท้ง ในขณะเดียวกันก็มีเคสคลอดเด็กเกิดใหม่<br />
<br />
    4)    ได้ทำบุญต่อเพื่อนมนุษย์โลกตัวกัน รู้สึกว่าตัวเรามีคุณค่า ที่ได้ให้ความช่วยเหลือผู้อื่นด้วย เวลาคนไข้อาการดีขึ้นเราก็มีความสุข เป็นความสุขที่ไม่ต้องใช้เงินง่ายเลย<br />
<br />
    5)     ช่วงระหว่างที่เรียนปีสูง ชั้นคลินิก แล้วจะได้เปลี่ยนวอร์ดทุกๆสามเดือน ก็จะได้เจอกับพี่แพทย์ใช้ทุน อาจาร์ยและพยาบาลประจำวอร์ด ระหว่างที่ราวน์เดินดูเคสคนไข้เขียนออเดอร์ลงในแฟ้ม ก็จะมีพี่ๆหรือน้องนักศึกษาแพทย์มาตามราวน์ด้วยกัน ก็อาจจะทำให้เกิดการแลกเปลี่ยนความรู้ ช่วยกันดูแลเคสเป็นทีม ได้เรียนรู้จากรุ่นพี่ ช่วยเหลือกัน ก็จะมีโมเม้นต์ที่ดี อย่างเช่น พอสนิมสนมกันระยะหนึ่งก็ชวนกันไปทานข้าวข้างนอกบ้าง เลี้ยงข้าวน้องบ้าง ส่วนรุ่นน้องก็จะมีทำของขวัญที่ระลึก ซื้อขนมมาให้พี่ แลกเปลี่ยนกัน ถ่ายรูปกัน ก่อนจะต้องแยกย้ายไปอยู่วอร์ดอื่น  ถ้าได้พี่ใจดี หรือน้องที่ขยันทำงาน ก็จะรู้สึกไม่เครียดมาก มีทีมของช่วยเหลือ แต่เราก็ต้องพยายามด้วยเช่นกัน เพราะควรทำผิดพลาดให้น้อยที่สุด  กับประโยค <u>Frist do no harm</u><br />
<br />
   6)    ได้ทำอะไรใหม่ๆที่ตื่นเต้นท้าทาย ที่คนทั่วไปไม่ได้ทำกันแน่นอน เช่น ปั้มหัวใจ CPR ให้คนไข้หัวใจหยุดเต้น , เจอเคสทางจิตเวชในวอร์ดคนไข้ ที่อยู่ๆตีหนึ่งตีสอง ลุกขึ้นมาเต้นหนักมาก , ได้เห็นอวัยวะภายในร่างกายคน ได้ช่วงเย็บบาดแผล ใช้เข็มฉีดยาเจาะส่วนต่างๆของคนไข้เพื่อช่วย ขึ้นอยู่กับโรค เช่น ไขสันหลัง ปอด ท้อง เป็นต้น  ใช้เฝือกพันกระดูกที่หัก<br />
<br />
    7)      จะได้เจอคนใหม่ๆผ่านเข้ามาเสมอ ได้มิตรภาพใหม่ๆเก็บไว้เป็นความทรงจำ เช่นรุ่นน้องกลุ่มใหม่ พี่ราวน์กลุ่มใหม่ แต่ก็ไม่เคยเจอคนที่ใช่จากการราวด์อยู่ดี ถถถ ไม่มีอารมณ์จีบกันเลยจ้า จะนอน!!<br />
<br />
     8)     ถ้าคนที่มาเรียนแล้วชอบ ขยันตั้งใจ ก็จะไปได้ดีกับวิชาชีพนี้  เคยเห็นเพื่อนแพทย์และอาจาร์ยเฉพาะทางที่จบมาจากมหาลัยดังมีชื่อ นอกจากจะนิสัยดีแล้ว ยังมีความขยันตั้งใจ เป็นแบบอย่างที่ดีในการเป็นแพทย์มากๆ ความรู้วิขาการก็แน่นเป๊ะ สนุกกับการทำงาน ดูเกิดมา Born to be ที่จะทำอาชีพนี้จริงๆ<br />
<br />
    9)      ได้ฝึกทักษะการพูดคุย ถามตอบ การวางตัว ในตอนที่ต้องคุยกับคนไข้มากขึ้น จากคนที่ไม่ค่อยพูดกับคนแปลกหน้าตอนนี้กลายเป็นคุยได้สบายๆกันเองกับคนหลายช่วงอายุ <br />
<br />
10)    ถ้าอดทนจบมาได้แล้ว จะพบว่าหางานทำได้แน่นอน ไม่ตกงาน ไม่อดตาย และเดี๋ยวนี้ก็สามารถทำงานในโรงพยาบาลรัฐ เอกชน คลินิกทั่วไป คลินิกเสริมความงาม ซึ่งรายได้ก็ดีในระดับหนึ่ง  แล้วยิ่งถ้าจบแพทย์เฉพาะทางมาได้แล้ว ยิ่งสบายขึ้นด้วย แต่กว่าจะถึงจุดนั้นก็ต้องใช้เวลาพอสมควร<br />
<br />
   11)      กรณีที่ อยากลองไปเรียนหรือทำอย่างอื่นก่อน ค่อยกลับมาเป็นหมอก็ยังสามารถทำได้อีกด้วย เช่น year gap ไปเรียนภาษา หรือไปเปิดร้านคาเฟ่ ไปทำอะไรที่อยากทำดูก่อนสักพัก แล้วถ้าเกิดหาง่ายไม่ได้ หรือไม่ประสบความสำเร็จกับธุรกิจนั่น กลับมาเป็นหมออีกสอบก็ไม่เสียหาย  แต่ระหว่างที่ไปทำอย่างอื่น ก็อาจจะเจอสายตาและคำถามที่มองแปลกๆหน่อยว่า เป็นหมอก็ดีแล้วนี่ ทำไมมาทำอะไรแบบนี้ ก็เอาเป็นว่า อย่าได้แคร์ค่ะ จะทำอะไรตัวคุณรู้ตัวดีที่สุด ใครจะเข้าใจไม่เข้าใจก็เรื่องของเขา<br />
<br />
   12)       การเป็นหมอในสมัยนี้ ค้นหาความรู้ได้ง่ายกว่าสมัยก่อนมากๆ หาอ่านไม่ว่าจากวารสาร journal ทางการแพทย์ หรือจาก application ที่เชื่อถือได้อย่าง Pubmed , Medscape เป็นต้น
</body>
</html>
